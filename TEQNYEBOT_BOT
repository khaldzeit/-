سر يا قلم مالي على الصبر طاقه
وصبري تعدى الحد ماعاد ينطاق

اكتـــب لمثـــــلي قصــــته واشتياقه
في خطك الواضح على بيض الاوراق

قصه سجـــــين صافي المر ذاقــــه
انا بذكـــرى واصله خاطري ضاق

باقــوبه الاصحاب والوقت باقــــه
وصــار الضحــــيه بين بايق وبواق

يمشي وهو ماحس في كسر ساقه
امسى على ساقين واصبح على ساق

هذه سوات الوقت شين اشتياقه
بنصحك كان انك للامثال تشتاق 

وصادق رجال يعرفون الصداقه
يقفون صفك يوم يبسات الارياق

يقولها اللي جاير الوقت عاقه
بقبور الاحياء ينتظر يوم الاطلاق

كلمـــــات خالدبن محمدالحسني
              مع تحيات / سجين القدر خالدزعيط
